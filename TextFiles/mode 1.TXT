De Australische Miranda Kerr begint steeds meer op een wereldverbeteraar te lijken; zo zet ze zich met haar beauty- en verzorgingslijn Kora Organics al jaren in voor het welzijn van de natuur en heeft ze nu een limited edition denimcollectie voor Mother Denim ontworpen waarvan een deel van de opbrengst naar het Australische Royal Hospital for Women Foundation gaat.

Miranda Kerr X Mother Denim

Het is de very first denimcollectie van de hand van Kerr, die bestaat uit 12 stuks. Voor de collectie liet het model zich inspireren door de jaren zestig en zeventig. Aan WWD laat ze weten:

'The inspiration was late Sixties, early Seventies and kind of a little bit of inspiration came from Jane Birkin and also Audrey Hepburn. […] I just made all my favorite jeans that I could ever want. Hopefully other people feel the same.'

En die favoriete jeans van Kerr, die zien wij ook wel zitten. Het model heeft de spijkerbroeken een hogere taille gegeven, voor ellenlange (lees: supermodellen) benen en extra aandacht besteed aan de kontzakken van de jeans – 'everyone wants a little lifted booty,' aldus Kerr.

Verder zit er een denim jumpsuit in de collectie met een sexy cutout op de rug, een spijkerrok, T-shirts, een sweater, een spijkerbloes, shorts en dus meerdere jeans – van flared (Miranda's favoriet) tot cropped.

Plus goed nieuws voor ons; cult label Mother Denim verscheept sinds kort ook naar Nederland. Check motherdenim.com voor alle items uit de capsulecollectie van Miranda Kerr en hou de site in de gaten voor de exacte lanceringsdatum. De campagnefoto's vind je hieronder: