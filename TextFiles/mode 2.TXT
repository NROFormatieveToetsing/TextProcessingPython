The end of an era – kunnen we wel stellen. De Amerikaanse media meldt dit weekend dat American Apparel haar hoofdkantoor in Los Angeles gaat sluiten. Dit betekent ook dat alle filialen van American Apparel in Noord-Amerika – 110 winkels om precies te zijn – voor het eind van april zullen sluiten.

Berichten over een faillissement gaan al jaren rond, maar American Apparel leek keer op keer weer een (financiële) oplossing te vinden. Tot nu. Eerder dit jaar won het Canadese label Gildan Activewear de veiling om voor $88 miljoen het intellectuele eigendom van de falende merk te kopen, en daarbij wat productieapparatuur. De sluitingen van de American Apparel-filialen zal helaas 3.400 Amerikaanse werknemers in de fabrieken hun baan kosten.

Triest nieuws; American Apparel – opgericht in 1989 – maakte faam omdat het label al hun producten produceerde in Amerika en een sweatshop free-beleid hanteerde. Daarbij haalde het keer op keer de krantenkoppen met hun sexy, choquerende en provocerende reclamecampagnes.

American Apparel
AMERICAN APPAREL
Gildan Activewear heeft plannen met het label, maar niet met de verkooppunten en/of filialen. Wat de overname verder voor de Nederlandse American Apparel-winkels voor gevolgen heeft, blijft nog even de vraag. Online kun je al niet meer terecht: 'American Apparel will no longer maintain an online presence in Europe,' valt te lezen op de Europese site.

Tip: sla vast je favoriete hoodies, croptops, leggings en andere AA-lievelingen in grote getalen in, in één van de twee Amsterdamse filialen. Dit verhaal krijgt vast een (wereldwijd) vervelend staartje